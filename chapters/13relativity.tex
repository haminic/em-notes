\chapter{สัมพัทธภาพกับแม่เหล็กไฟฟ้า}

\section{ทฤษฎีสัมพัทธภาพพิเศษ}

\subsection{สัจพจน์ของ Einstein}

ในบทคลื่นแม่เหล็กไฟฟ้าเราจะเห็นว่าแสงเคลื่อนที่ด้วยความเร็ว $c = 1/\sqrt{\mu_0\eps_0}$ แต่ความเร็วนี้เทียบกับอะไรล่ะ? นั่นเป็นคำถามที่นักฟิสิกส์ในยุคก่อน Einstein ได้ถกเถียงกันและได้ตั้งทฤษฎีต่าง ๆ มามากมาย จนกระทั่ง Einstein ได้ลองคิดว่า จริง ๆ แล้วความเร็วแสงนี้อาจเท่ากันหมดไม่ว่าจะเป็นกรอบอ้างอิงเฉื่อยใด ๆ ก็ตาม และความคิดเรื่องสัมพัทธภาพแบบดั้งเดิม (Galilean relativity) ที่เป็นการนำความเร็วมาบวกกันและ simultaneity ของทุกกรอบอ้างอิงเหมือนกัน อาจไม่เป็นจริงก็ได้ โดย Einstein ได้ตั้งข้อสมมติไว้ดังนี้:
\begin{lawbox}{สัจพจน์ของ Einstein (Einstein's Postulates)}
    \begin{compactenum}
        \item กฎของฟิสิกส์สามารถใช้ได้บนกรอบอ้างอิงเฉื่อยทุกกรอบ
        \item ความเร็วแสงในสุญญากาศมีค่าเท่ากันสำหรับผู้สังเกตในทุก ๆ กรอบอ้างอิงเฉื่อย
    \end{compactenum}
\end{lawbox}

\subsection{เรขาคณิตของสัมพัทธภาพ}

จาก postulate แค่สองข้อนั้น เราสามารถได้ผลลัพธ์ต่าง ๆ มากมาย

ลองพิจารณารถบรรทุกคันหนึ่งที่เคลื่อนที่ด้วยอัตราเร็ว $v$ ไปทางขวาเทียบกับพื้นโดยมีแหล่งกำเนิดแสงอยู่ตรงกลาง เมื่อให้แหล่งกำเนิดปล่อยแสงมาในทุกทิศ ในมุมมองผู้สังเกตบนพื้นจะเห็นแสงกระทบกับผนังด้านซ้ายก่อนด้านขวา แต่ในมุมมองผู้สังเกตบนรถ แสงจะกระทบทั้งสองฝั่งพร้อม ๆ กัน จึงสรุปได้ว่า
\begin{lawbox}{ความไม่คงที่ของความเกิดขึ้นพร้อมกัน (Simultaneity)}
    เหตุการณ์สองเหตุการณ์ที่เกิดขึ้นพร้อมกันในกรอบอ้างอิงหนึ่ง อาจเกิดขึ้นไม่พร้อมกันในอีกกรอบอ้างอิง
\end{lawbox}

ต่อมา พิจารณารถคันเดิมโดยสมมติว่าสูง $h$ แต่คราวนี้มาลองดูเวลาที่แสงใช้ในการเดินทางจากเพดานลงมาถึงพื้น สำหรับผู้สังเกตบนรถ แสงเคลื่อนที่จากบนลงล่างเป็นเส้นตรงในแนวดิ่ง จะได้ว่าเวลา
\[
\Delta\bar{t} = \frac{h}{c}
\]
แต่สำหรับผู้สังเกตบนพื้น พื้นของรถเคลื่อนที่ออกไปแล้ว $v\Delta t$ ดังนั้นแสงจะต้องเคลื่อนที่แบบเอียง ๆ ก็จะได้
\begin{align*}
    c\Delta t &= \sqrt{h^2 + \ab(v\Delta t)^2}\\
    \Delta t &= \frac{1}{\sqrt{1 - v^2/c^2}}\frac{h}{c}
\end{align*}
ดังนั้นถ้าเรานิยาม
\begin{defbox}{ Lorentz Factor}
    \begin{equation}
        \gamma \equiv \frac{1}{\sqrt{1 - v^2/c^2}}
    \end{equation}
\end{defbox}
ก็จะได้ว่า
\begin{ieqbox}{การขยายขนาดของเวลา (Time Dilation)}
    \Delta\bar{t} = (1/\gamma)\Delta t\label{timedil}
\end{ieqbox}
หมายเหตุ: \emph{สมการนี้ใช้ได้เฉพาะผลต่างเวลาที่สองเหตุการณ์เกิดขึ้นที่ตำแหน่งเดียวกันเทียบกับกรอบอ้างอิงรถ โดยเหตุผลจะได้เห็นอีกที}

ต่อมา ให้รถนี้ยาว $\Delta\bar{x}$ และ $\Delta x$ สำหรับผู้สังเกตบนรถและบนพื้น ตามลำดับ เราจะแสดงว่าความยาวทั้งสองนี้ไม่เท่ากัน พิจารณาเวลาที่ใช้ในการที่ปล่อยแสงจากฝั่งซ้ายของรถให้เคลื่อนที่ไปทางขวาของรถที่มีกระจกวางไว้อยู่แล้วให้สะท้อนกลับมาที่ฝั่งซ้าย สำหรับผู้สังเกตบนรถ จะต้องใช้เวลา
\[
\Delta\bar{t} = 2\frac{\Delta\bar{x}}{c}
\]
สำหรับผู้สังเกตบนพื้น แบ่งเป็นเวลา $\Delta t_1$ และ $\Delta t_2$ คือเวลาที่แสงใช้เคลื่อนที่ไปและกลับ ตามลำดับ ดังนั้น
\[
\Delta t_1 = \frac{\Delta x + v\Delta t_1}{c}\qq{และ}\Delta t_2 = \frac{\Delta x - v\Delta t_2}{c}
\]
ก็จะได้
\[
\Delta t_1 = \frac{\Delta x}{c - v}\qq{และ}\Delta t_2 = \frac{\Delta x}{c + v}
\]
ดังนั้น
\[
\Delta t = 2\frac{\Delta x}{c}\frac{1}{1 - v^2/c^2}
\]
จาก (\ref{timedil}) จึงได้ว่า
\begin{ieqbox}{การหดตัวของความยาว (Length Contraction)}
    \Delta\bar{x} = \gamma\Delta x\label{lengthcont}
\end{ieqbox}

สุดท้าย สมมติข้าง ๆ ถนนมีกำแพงที่มีแถบสีน้ำเงินถูกทาไว้ $1$ เมตรเหนือถนนสำหรับผู้สังเกตบนพื้น สมมติมีคน ๆ หนึ่งอยู่บนรถ ถ้าคนนั้นโผล่หัวออกมาจากหน้าต่างแล้วใช้พู่กันทาสีแดงบนกำแพงเหนือถนน $1$ เมตรสำหรับเขา ถ้าสรุปแล้วแถบสีแดงไม่ได้อยู่ที่ตำแหน่งเดียวกันกับแถบสีน้ำเงินจะเกิดข้อขัดแย้ง เพราะโดยสัจพจน์ของ Einstein ในมุมมองผู้สังเกตบนพื้นจะได้ผลลัพธ์ตรงกันข้าม จึงสรุปได้ว่า
\begin{lawbox}{การแปลงของมิติที่ตั้งฉากกับความเร็ว}
    มิติที่ตั้งฉากกับความเร็วจะไม่เกิดการหดหรือขยาย
\end{lawbox}

\subsection{การแปลง Lorentz}

เราจะนิยาม\emph{เหตุการณ์} (\emph{event}) คือชุดของตำแหน่ง $(x,y,z)$ และเวลา $t$ โดยสัมพัทธภาพแบบ Galilean การแปลงพิกัดของเหตุการณ์ $E(x,y,z,t)$ จากกรอบอ้างอิง $\sur$ เป็น $E(\bar{x}, \bar{y}, \bar{z}, \bar{t})$ ในกรอบ $\bar{\sur}$ ซึ่งเคลื่อนที่ด้วยความเร็ว $v\vu{x}$ เทียบ $\sur$ สามารถทำได้โดย
\begin{equation}
    \begin{rcases}
        \bar{x} = x - vt\hspace{5pt}\\
        \bar{y} = y\\
        \bar{z} = z\\
        \bar{t} = t
    \end{rcases}\label{galileantrans}
\end{equation}
ซึ่งจะเรียกว่า\emph{การแปลง Galilean} (\emph{Galilean transformation})

แต่ถ้าเป็นการแปลงแบบสัมพัทธภาพพิเศษ เราจะได้ว่า
\[
x = d + vt
\]
เมื่อ $d$ คือระยะจาก $\bar{\org}$ ไปยัง $\bar{A}$ (ซึ่งคือจุดในแนวแกน $\bar{x}$ ที่เกิด $E$) ณ เวลา $t$ (ซึ่งเป็นระยะที่วัดในกรอบ $\sur$) โดยถ้าเป็นสัมพัทธภาพ Galilean เราจะได้พจน์ $d$ นี้ก็คือ $\bar{x}$ และได้ดัง (\ref{galileantrans}) แต่จาก (\ref{lengthcont}) เรารู้แล้วว่าจริง ๆ แล้ว
\[
d = \frac{1}{\gamma}\bar{x}
\]
ดังนั้น
\begin{equation}
    \bar{x} = \gamma\ab(x - vt)\tag{$\diamond$1}\label{lorentz1}
\end{equation}
แต่ถ้าเราคิดในทางกลับกันโดยวัด $\bar{d}$ ในกรอบ $\bar{\sur}$ จะได้ว่า
\begin{equation}
    x = \gamma\ab(\bar{x} + v\bar{t})\tag{$\diamond$2}\label{lorentz2}
\end{equation}
จาก (\ref{lorentz1}) และ (\ref{lorentz2}) จะได้แก้ว่า
\begin{equation}
    \bar{t} = \gamma\ab(t - \frac{v}{c^2}x)\tag{$\diamond$3}\label{lorentz3}
\end{equation}
ดังนั้นโดยสมการ (\ref{lorentz1}) และ (\ref{lorentz3}) เราก็จะได้การแปลงที่สมบูรณ์ ซึ่งเรียกว่าเป็น\emph{การแปลง Lorentz} (\emph{Lorentz transformation}) ดังนี้
\begin{eqbox}{การแปลง Lorentz (Lorentz Transformation)}
    \begin{rcases}
        \bar{x} = \gamma(x - vt)\hspace{5pt}\\
        \bar{y} = y\\
        \bar{z} = z\\
        \bar{t} = \gamma\ab(t - \dfrac{v}{c^2}x)
    \end{rcases}\label{lorentztrans}
\end{eqbox}

พิจารณาอนุภาคหนึ่งที่เคลื่อนที่ด้วยอัตราเร็ว $u$ ในกรอบ $\sur$ จะได้ว่า
\[
u = \odv{x}{t}
\]
แต่ใน $\sur'$ จาก (\ref{lorentztrans}) จะได้ว่า
\[
\odif{\bar{x}} = \gamma(\odif{x} - v\odif{t})
\]
และ
\[
\odif{\bar{t}} = \gamma\ab(\odif{t} - \frac{v}{c^2}\odif{x})
\]
ก็จะได้อัตราเร็วของอนุภาคนี้ใน $\sur'$ เท่ากับ
\[
\bar{u} = \odv{\bar{x}}{\bar{t}} = \frac{\gamma(\odif{x} - v\odif{t})}{\gamma\ab(\odif{t} - v/c^2\odif{x})} = \frac{u - v}{1 - uv/c^2}
\]
ได้เป็นสมการรวมความเร็วสัมพัทธ์แบบสัมพัทธภาพพิเศษ
\begin{eqbox}{กฎการรวมความเร็วของ Einstein}
    v_{AC} = \frac{v_{AB} + v_{BC}}{1 + v_{AB}v_{BC}/c^2}\label{einsvelo}
\end{eqbox} 

\section{โครงสร้างของปริภูมิเวลา}

\subsection{โฟร์เวกเตอร์}

การแปลง Lorentz สามารถเขียนได้อยู่ในรูปที่อ่านง่ายขึ้นถ้าเรานิยาม
\[
x^0\equiv ct \qq*{,}\beta\equiv\frac{v}{c}
\]
และ $x^1\equiv x$, $x^2\equiv y$, $x^3\equiv z$ จะได้
\[
\begin{rcases}
    \bar{x}^0 = \gamma(x^0 - \beta x^1)\hspace{5pt}\\
    \bar{x}^1 = \gamma(x^1 - \beta x^0)\\
    \bar{x}^2 = x^2\\
    \bar{x}^3 = x^3
\end{rcases}
\]
หรือก็คือ
\begin{ieqbox}{การแปลง Lorentz ในรูปเมทริกซ์}
    \begin{bmatrix} 
        \bar{x}^0\\ 
        \bar{x}^1\\ 
        \bar{x}^2\\ 
        \bar{x}^3 
    \end{bmatrix} = 
    \begin{bmatrix} 
        \gamma& -\gamma\beta& 0& 0\\
        -\gamma\beta& \gamma& 0& 0\\
        0& 0& 1& 0\\
        0& 0& 0& 1
    \end{bmatrix}
    \begin{bmatrix}
        x^0\\
        x^1\\
        x^2\\
        x^3
    \end{bmatrix}\label{lorentzmatrix}
\end{ieqbox}
ถ้าเรานิยามเมทริกซ์ตรงกลางว่าเป็น $\Lambda$ จะได้ว่า
\begin{ieqbox}{การแปลงของการกระจัด}
    \bar{x}^\mu = \tensor{\Lambda}{^\mu_\nu} x^\nu
\end{ieqbox}
โดยการคำนวณใน Einstein summation ให้รวมทุก ๆ ค่าที่เป็นไปได้ของทุก index ที่ปรากฏอยู่สองตัวต่อพจน์ เราจะเรียกชุดของตัวเลขสี่ตัวที่แปลงในแบบเดียวกับ $(x^0, x^1, x^2, x^3)$ ว่า\emph{โฟร์เวกเตอร์} (\emph{4-vector})

โดยเราจะมีผลคูณเชิงสเกลาร์ของโฟร์เวกเตอร์ดังนี้
\begin{eqbox}{ผลคูณเชิงสเกลาร์ของโฟร์เวกเตอร์}
    -a^0b^0 + a^1b^1 + a^2b^2 + a^3b^3
\end{eqbox}
โดยลองพิจารณาการแปลงพิกิดจาก $\sur$ ไปเป็น $\sur'$ ซึ่งเป็นการแปลง Lorentz ในแนวแกน $x$ เช่นเดิม จะได้ว่า
\begin{align*}
    -\bar{a}^0\bar{b}^0 + \bar{a}^1\bar{b}^1 + \bar{a}^2\bar{b}^2 + \bar{a}^3\bar{b}^3 &= -\gamma^2\ab(a^0 - \beta a^1)\ab(b^0 - \beta b^1) + \gamma^2\ab(a^1 - \beta a^0)\ab(b^1 - \beta b^0) + a^2b^2 + a^3b^3\\
    &= \gamma^2\ab\Big(-(1 - \beta^2)a^0b^0 + (1 - \beta^2)a^1b^1) + a^2b^2 + a^3b^3\\
    &= -a^0b^0 + a^1b^1 + a^2b^2 + a^3b^3
\end{align*}
เนื่องจากพจน์สามพจน์ด้านหลังเป็นเพียง dot product ของทรีเวกเตอร์ (3-vector) จึงทำให้สมการนี้ก็ต้องเป็นจริงเมื่อ $\sur'$ เคลื่อนที่ในแนวอื่นด้วย จึงได้ว่าผลคูณเชิงสเกลาร์นี้ \emph{invariant} ภายใต้การแปลง Lorentz

โดยเพื่อให้ง่ายต่อการดูเครื่องหมายติดลบตรงพิกัดเวลา เราจะนิยามเวกเตอร์ \emph{covariant} $a_\mu$ ดังนี้
\begin{defbox}{เวกเตอร์ Covariant}
    \begin{equation}
        a_\mu = (a_0, a_1, a_2, a_3) \equiv (-a^0, a^1, a^2, a^3)
    \end{equation}
\end{defbox}
โดยเราจะเรียกโฟร์เวกเตอร์ $a^\mu$ ปกติว่าเป็นเวกเตอร์ \emph{contravariant} เราจะเรียกเทนเซอร์ที่อธิบายการแปลงจาก contravariant เป็น covariant vector ว่าเป็น\emph{เทนเซอร์เมทริก Minkowski} (\emph{Minkowski metric}: $g_{\mu\nu}$)
\begin{defbox}{ Minkowski Metric}
    \begin{equation}
        g_{\mu\nu} \equiv \begin{bmatrix}
            -1 & 0 & 0 & 0\\
            0 & 1 & 0 & 0\\
            0 & 0 & 1 & 0\\
            0 & 0 & 0 & 1
        \end{bmatrix}
    \end{equation}
\end{defbox}
หมายเหตุ: \emph{บางที่อาจนิยาม $g_{\mu\nu}$ แบบกลับเครื่องหมาย แต่สุดท้ายแล้วผลคูณเชิงสเกลาร์ก็จะ invariant อยู่ดี}

ดังนั้นเราจะสามารถเขียนผลคูณเชิงสเกลาร์ได้ว่า
\begin{lawbox}{ผลคูณเชิงสเกลาร์ของโฟร์เวกเตอร์}
    \begin{equation}
        a_\mu b^\mu = a^\mu b_\mu = -a^0b^0 + a^1b^1 + a^2b^2 + a^3b^3
    \end{equation}
    คือผลคูณเชองสเกลาร์ของโฟร์เวกเตอร์ $a^\mu$ และ $b^\mu$ ซึ่งจะ invariant ภายใต้การแปลง Lorentz
\end{lawbox}

สุดท้ายเราจะนิยามค่าที่เกี่ยวข้องกับความเร็วเพิ่มเติมอีกค่อคือ \emph{rapidity} ($\theta$)
\begin{defbox}{ Rapidity}
    \begin{equation}
        \theta \equiv \artanh\ab(v / c)
    \end{equation}
\end{defbox}
ซึ่งบางครั้งอาจมีประโยชน์กว่าความเร็ว เพราะจะได้
\[
\beta = \tanh\theta\qq{และ}\gamma = \cosh\theta
\]
จาก (\ref{lorentzmatrix}) จะเห็นว่าการแปลง Lorentz คล้ายกับการหมุนเลย โดยเฉพาะถ้าปริภูมิเวลาเป็นสองมิติจะได้
\[
\Lambda = 
\begin{bmatrix}
    \cosh\theta & -\sinh\theta\\
    -\sinh\theta & \cosh\theta
\end{bmatrix}
\]
และจาก (\ref{einsvelo}) จะได้
\begin{eqbox}{กฎการรวม Rapidity}
    \theta_{AC} = \theta_{AB} + \theta_{BC}
\end{eqbox}

\subsection{Invariant Interval}

เช่นเดียวกับเวกเตอณ์ปกติ เราสามารถนิยาม ``ขนาด'' ของโฟร์เวกเตอร์ได้จากการนำเวกเตอร์มาคูณเชิงสเกลาร์กับตัวมันเอง
\[
a^\mu a_\mu
\]
โดยเราจะแบ่งเป็น $3$ กรณี
\begin{defbox}{ Spacelike, Timelike, Lightlike}
    เราจะเรียกโฟร์เวกเตอร์ $a^\mu$ ว่า\emph{เหมือนปริภูมิ} (\emph{spacelike}) ถ้า
    \[
    a^\mu a_\mu > 0
    \]
    จะเรียกว่า\emph{เหมือนเวลา} (\emph{timelike}) ถ้า
    \[
    a^\mu a_\mu < 0
    \]
    และจะเรียกว่า\emph{เหมือนแสง} (\emph{lightlike}) ถ้า
    \[
    a^\mu a_\mu = 0
    \]
\end{defbox}

สมมติเรามีเหตุการณ์ $A$ และ $B$ ซึ่งมีโฟร์เวกเตอร์ที่อธิบายตำแหน่งในปริภูมิเวลา $x_A^\mu$ และ $x_B^\mu$ ตามลำดับ และให้ $\Delta x^\mu \equiv x_A^\mu - x_B^\mu$ เราจะนิยาม \emph{invariant interval} ของการกระจัดระหว่างสองเหตุการณ์นั้นว่า
\begin{defbox}{ Invariant Interval}
    \begin{equation}
        I \equiv \Delta x^\mu\Delta x_\mu = -c^2t^2 + d^2
    \end{equation}
    เมื่อ $t$ เวลาระหว่างสองเหตุการณ์นั้น และ $d$ คือระยะระหว่างสองเหตุการณ์นั้น
\end{defbox}

\subsection{แผนภาพปริภูมิเวลา}

ถ้าอยากวาด trajectory ของอนุภาคหนึ่งออกมา เราสามารถนำมันมาพล็อตใน\emph{แผนภาพปริภูมิเวลา} (หรือ\emph{แผนภาพ Minkowski}) ได้ โดยให้แกนตั้งเป็นแกน $ct$ และแกนนอน (หรือระนาบนอน) เป็นแกน $x$ (และ $y$) เราจะเรียกเส้นที่ระบุการเดินทางของอนุภาคนั้นว่าเป็น \emph{world line} ของอนุภาค กรวยที่กวาดโดยแสงจากจุดกำเนิดในทิศเวลาเป็นบวกจะเรียกว่า \emph{forward light cone} และกรวยที่ไปในฝั่งเวลาติดลบเรียกว่า \emph{backward light cone} โดยภายใน forward light cone เราจะเรียกว่าเป็น\emph{อนาคต}ของอนุภาค ภายใน backward light cone เรียกว่าเป็น\emph{อดีต}ของอนุภาค และบริเวณนอกเหนือจากนั้นทั้งหมดเรียกว่าเป็น\emph{ปัจจุบัน}ของอนุภาค สังเกตว่าไม่ว่าอนุภาคนั้นจะเดินทางอย่างไรก็ตาม อนุภาคนั้นไม่มีทางที่จะส่งผลกระทบใด ๆ ต่อเหตุการณ์ทุกเหตุการณ์ในบริเวณปัจจุบันของอนุภาคเลย

เนื่องจาก interval $I = x^2 - c^2t^2$ invariant บนการแปลง Lorentz ดังนั้นไม่เราจะแปลง Lorentz ด้วยกรอบอ้างอิงเฉื่อยใด ๆ เหตุการณ์ทุกเหตุการณ์จะต้องอยู่บน hyperboloid (หรือ hyperbola ในกรณีมีแค่แกน $x$) เดียวกันในปริภูมิเวลา ถ้า interval จาก $\org$ ไปที่เหตุการณ์เหมือนเวลา เหตุการณ์จะอยู่บน \emph{hyperboloid of two sheets} แต่ถ้าเหมือนปริภูมิ เหตุการณ์นั้นจะอยู่บน \emph{hyperboloid of one sheet} จึงทำให้ถ้าการกระจัดระกว่างเหตุการณ์สองเหตุการณ์เหมือนเวลา ถ้าให้เหตุการณ์หนึ่งเป็นจุดกำเนิด ไม่ว่าจะแปลง Lorentz ยังไง เหตุการณ์อีกเหตุการณ์ก็จะต้องอยู่ใน light cone เดิม (เพราะจะต้องอยู่บน hyperboloid of two sheets เดียวกันกับตอนก่อนที่จะ transform และเหตุการณ์ไม่สามารถ teleport ไปอีกฝั่งของ hyperboloid ได้ภายใต้การแปลง Lorentz) จึงทำให้เรายังนิยามความสัมพันธ์แบบเกิดก่อน-เกิดหลัง (causality) ระหว่างสองเหตุการณ์ได้ เมื่อการกระจัดระกว่างสองเหตุการณ์เหมือนเวลา (หรือเหมือนแสง) (แต่ในทางกลับกัน ถ้าการกระจัดเหมือนปริภูมิ จะทำให้ความเกิดก่อน-หลังของเหตุการณ์ขึ้นอยู่กับกรอบอ้างอิงที่เราพิจารณา)

\section{กลศาสตร์เชิงสัมพัทธภาพ}

\subsection{เวลาแท้และความเร็วแท้}

เราจะนิยาม\emph{เวลาแท้} (\emph{proper time}: $\tau$) คือเวลาจริง ๆ ที่ผ่านไป เมื่อวัดโดยกรอบอ้างอิงของอนุภาคนั้น ๆ หรือ
\begin{defbox}{เวลาแท้}
    \begin{equation}
        \odif{\tau} = \sqrt{1 - u^2/c^2}\odif{t}
    \end{equation}
\end{defbox}
โดยจะเห็นได้ว่าเวลาแท้นี้ invariant บนการแปลง Lorentz

และจะนิยาม\emph{ความเร็วแท้} (\emph{proper velocity}: $\vbs{\upeta}$) คือระยะทางที่วัตถุเคลื่อนที่ได้ต่อหน่วยเวลาแท้ของวัตถุนั้น ๆ หรือก็คือ
\begin{defbox}{ความเร็วแท้}
    \begin{equation}
        \vbs{\upeta} \equiv \odv{\vbs{\ell}}{\tau}
    \end{equation}
\end{defbox}
โดยจะเร็วความเร็ว $\vb{u}$ ปกติ ($\odif{\vbs{\ell}}/\odif{t}$) ว่า\emph{ความเร็วสามัญ} (\emph{ordinary velocity}) และได้
\begin{equation}
    \vbs{\upeta} = \frac{1}{\sqrt{1 - u^2/c^2}}\vb{u}
\end{equation}

โดยเราจะนิยามโฟร์เวกเตอร์ของความเร็วแท้ (\emph{4-velocity}) คือ
\begin{defbox}{โฟร์เวกเตอร์ของความเร็วแท้}
    \begin{equation}
        \eta^\mu \equiv \odv{x^\mu}{\tau}
    \end{equation}
\end{defbox}
ซึ่งมี component เวลา ($\eta^0$) เท่ากับ
\begin{equation}
    \eta^0 = \odv{x^0}{\tau} = \frac{c\odif{t}}{\odif{\tau}} = \frac{c}{\sqrt{1 - u^2/c^2}}
\end{equation}
เราสามารถเห็นได้ว่าความเร็วแท้นี้เป็นโฟร์เวกเตอร์จริง ๆ เพราะเวกเตอร์นี้แปลงแบบ Lorentz ภายใต้การเปลี่ยนกรอบอ้างอิงเช่นเดียวกับการกระจัด:
\begin{ieqbox}{การแปลงของความเร็วแท้}
    \bar{\eta}^\mu = \tensor{\Lambda}{^\mu_\nu}\eta^\nu
\end{ieqbox}
หมายเหตุ: \emph{จะเห็นว่าความเร็วแท้นี้เหมือนเวลาเสมอเพราะ}
\begin{equation}
    \eta^\mu\eta_\mu = \frac{-c^2}{1 - u^2/c^2} + \vbs{\upeta}\cdot\vbs{\upeta} = \frac{-c^2}{1 - u^2/c^2} + \frac{u^2}{1 - u^2/c^2} = -c^2 < 0\label{timelikevelo}
\end{equation}

\subsection{โมเมนตัมและพลังงานเชิงสัมพัทธภาพ}

เราจะนิยามโมเมนตัมตามที่ใช้ในสัมพัทธภาพพิเศษด้วยควมเร็วแท้แทนความเร็วสามัญ:
\begin{defbox}{โมเมนตัมเชิงสัมพัทธภาพ}
    \begin{equation}
        \vb{p} \equiv m\vbs{\upeta} = \frac{m\vb{u}}{\sqrt{1-u^2/c^2}}\label{relmomentum}
    \end{equation}
\end{defbox}
วึ่งเป็น component ปริภูมิของ\emph{โฟร์เวกเตอร์พลังงาน-โมเมนตัม} (เรียกสั้น ๆ ว่า\emph{โฟร์เวกเตอร์โมเมนตัม})
\begin{defbox}{โฟร์เวกเตอร์โมเมนตัม}
    \begin{equation}
        p^\mu \equiv m\eta^\mu
    \end{equation}
\end{defbox}
โดยที่ component เวลาของโฟร์เวกเตอร์นี้คือ
\begin{equation}
    p^0 = m\eta^0 = \frac{mc}{\sqrt{1 - u^2/c^2}}
\end{equation}
ซึ่ง Einstein ได้ระบุไว้ว่า $p^0 c$ นี้คือพลังงาน:
\begin{defbox}{พลังงานเชิงสัมพัทธภาพ}
    \begin{equation}
        E \equiv \frac{mc^2}{\sqrt{1 - u^2/c^2}}\label{relenergy}
    \end{equation}
\end{defbox}
จะเห็นว่าพลังงานนี้ไม่เป็นศูนย์แม้มองในกรอบอ้างอิงที่ทำให้อนุภาคอยู่นิ่ง โดยเราจะเรียกพลังงานนี้ว่า\emph{พลังงานนิ่ง} (\emph{rest energy}):
\begin{defbox}{พลังงานนิ่ง}
    \begin{equation}
        E_\txt{rest} \equiv mc^2
    \end{equation}
\end{defbox}
และส่วนที่เหลือของพลังงานเมื่อนำ rest energy ออกจะเป็นพลังงานจลน์
\begin{defbox}{พลังงานจลน์เชิงสัมพัทธภาพ}
    \begin{equation}
        E_\txt{kin} \equiv E - mc^2 = mc^2\ab(\frac{1}{\sqrt{1 - u^2/c^2}} - 1)
    \end{equation}
\end{defbox}

ซึ่งจากการทดลองต่าง ๆ โดยนักฟิสิกส์ สรุปออกมาได้ว่า
\begin{lawbox}{กฎอนุรักษ์พลังงานและโมเมนตัม}
    ในทุก ๆ ระบบปิด พลังงานและโมเมนตัมเชิงสัมพัทธภาพจะอนุรักษ์
\end{lawbox}
หมายเหตุ: \emph{มวลในที่นีจะไม่อนุรักษ์ แต่จะอนุรักษ์ร่วมกับพลังงานในรูป rest energy}

ต่อมา พิจารณาผลคูณเชองสเกลาร์ของ $p^\mu$ กับตัวมันเอง:
\[
p^\mu p_\mu = -(p^0)^2 + \vb{p}\cdot\vb{p} = -E^2/c^2 + p^2
\]
แต่จาก (\ref{timelikevelo}) จะได้ว่า $p^\mu p_\mu = m^2\eta^\mu\eta_\mu = -m^2c^2$ ดังนั้น
\begin{ieqbox}{สมการพลังงาน-โมเมนตัม}
    E^2 - p^2c^2 = m^2c^4\label{energymomentum}
\end{ieqbox}
ซึ่งสามารถนำมาใช้หาพลังงานเมื่อรู้โมเมนตัมและหาโมเมนตัมเมื่อรู้พลังงานได้

\subsection{จลนศาสตร์เชิงสัมพัทธภาพ}

สังเกตว่าในกลศาสตร์ดั้งเดิม ถ้าอนุภาคไม่มีมวล พลังงานและโมเมนตัมจะเป็น $0$ แต่ในสัมพัทธภาพพิเศษเราสามารถมีอนุภาคไร้มวลที่มีพลังงานและโมเมนตัมได้ (เพราะจาก (\ref{relmomentum}) และ (\ref{relenergy}) ถ้า $u = c$ จะได้ $0/0$ ซึ่งเป็นรูปไม่กำหนด) โดยจาก (\ref{energymomentum}) ก็จะได้ว่า
\begin{eqbox}{สมการพลังงาน-โมเมนตัมของอนุภาคไร้มวล}
    E = pc
\end{eqbox}
และจากกลศาสตร์ควอนตัมเราสามารถใช้สูตรของ Planck มาใช้ร่วมกันในโจทย์ปัญหาได้:
\begin{ieqbox}{สูตรของ Planck}
    E = h\nu\label{planck}
\end{ieqbox}
เมื่อ $h$ คือ\emph{ค่าคงที่ Planck} (\emph{Planck's constant}) มีค่าประมาณ $\qty{6.626e-34}{J.s}$

และสุดท้าย เช่นเดียวกับกลศาสตร์ดั้งเดิม เราจะเรียกการชนที่อนุรักษ์พลังงานจลน์ (และสุดท้ายจะอนุรักษ์มวลด้วย) ว่าเป็น\emph{การชนแบบยืดหยุ่น}

\begin{corbox}{ตัวอย่าง (การกระเจิง Compton)}
    โฟตอนที่มีความยาวคลื่น $\lambda_0$ พุ่งเข้าไปในแนวแกน $+x$ เข้าชนกับอิเล็กตรอนซึ่งอยู่นิ่ง ทำให้โฟตอน ``เด้ง'' ออกจากอิเล็กตอนด้วยมุมที่เบนออกไปจากแกน $x$ ขนาด $\theta$ ขึ้นไปในแนวแกน $y$ จงหาความยาวคลื่น $\lambda$ ของโฟตอนหลังชนในรูป $\theta$
\end{corbox}

\begin{soln}
    เริ่มจากการหา $E$ ในรูป $\theta$ ก่อน กำหนดให้ก่อนชนโฟตอนมีพลังงาน $E_0 = hc/\lambda_0$ และมุมที่อิเล็กตรอนเบนออกไปจากแกน $x$ คือ $\phi$ พิจารณากฎอนุรักษ์โมเมนตัมในแกน $y$ จะได้
    \begin{align*}
        p_e\sin\phi &= p_\gamma\sin\theta \\
        \sin\phi &= \frac{E}{p_ec}\sin\theta\tag{$\circledast$1}\label{compton1}
    \end{align*}
    ในแนวแกน $x$ ได้
    \begin{align*}
        p_0 = \frac{E_0}{c} &= p_\gamma\cos\theta + p_e\cos\phi \\
        &\overset{\text{\ref{compton1}}}{=} \frac{E}{c}\cos\theta + p_e\sqrt{1 - \ab(\frac{E}{p_ec}\sin\theta)^2}\\
        \ab(E_0 - E\cos\theta)^2 &= p_e^2c^2 - e^2\sin^2\theta\\
        p_e^2c^2 &= E_0^2 -2E_0E\cos\theta + E^2\tag{$\circledast$2}\label{compton2}
    \end{align*}
    สุดท้าย พิจารณากฎอนุรักษ์พลังงาน
    \begin{align}
        E_0 + m_ec^2 &= E + E_e\notag\\
        &= E + \sqrt{m_e^2c^4 + p_e^2c^2}\notag\\
        &\overset{\text{\ref{compton2}}}{=} E + \sqrt{m_e^2c^4 + E_0^2 - 2E_0E\cos\theta + E^2}\notag\\
        \ab(E_0 + m_ec^2 - E)^2 &= m_e^2c^4 + E_0^2 - 2E_0E\cos\theta + E^2\notag\\
        % \cancel{E_0^2} + \cancel{m_e^2c^4} + \cancel{E^2} + 2E_0m_ec^2 - 2E_0E - 2 Em_ec^2 &= \cancel{m_e^2c^4} + \cancel{E_0^2} - 2E_0E\cos\theta + \cancel{E^2}\notag\\
        E_0m_ec^2 &= E\ab(E_0 + m_ec^2 - E_0\cos\theta)\notag\\
        E &= \frac{1}{\ab(1 - \cos\theta)/m_ec^2 + 1/E_0}
    \end{align}
    เมื่อนำ (\ref{planck}) แทนเข้าไปจะได้ว่า
    \begin{eqbox}{การกระเจิง Compton}
        \lambda = \lambda_0 + \frac{h}{m_ec}\ab(1 - \cos\theta)
    \end{eqbox}
    โดยเราจะเรียกพจน์ $\lambda_c = h/m_ec \approx \qty{2.43e-12}{m}$ ว่า\emph{ความยาวคลื่น Compton} ของอิเล็กตรอน
\end{soln}

\subsection{พลศาสตร์เชิงสัมพัทธภาพ}

เนื่องจากกฎอนุรักษ์โมเมนตัมและพลังงานเป็นจริงเมื่อใช้โมเมนตัมและพลังงานเชิงสัมพัทธภาพ กฎข้อที่สองของนิวตันก็เป็นจริงเช่นกัน:
\begin{ieqbox}{กฎข้อที่สองของนิวตัน}
    \vb{F} = \odv{\vb{p}}{t}
\end{ieqbox}