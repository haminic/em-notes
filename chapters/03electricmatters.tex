\chapter{สนามไฟฟ้าในสสาร}
\section{โพลาไรเซชัน}
\subsection{การเหนี่ยวนำ Dipole}
เมื่อนำอะตอมที่เป็นกลางไปไว้ในสนามไฟฟ้า $\vb{E}$ จะทำให้นิวเคลียสเคลื่อนที่ไปในทิศของ $\vb{E}$ และกลุ่มหมอกอิเล็กตรอนเคลื่อนที่ไปในทิศตรงข้าม ถ้า $\vb{E}$ มีค่ามากพอก็จะทำให้อิเล็กตรอนหลุดจากอะตอมทำให้อะตอมนั้นกลายเป็นไอออน แต่ถ้า $\vb{E}$ มีค่าไม่มากนักจะทำให้กลุ่มหมอกอิเล็กตรอนและนิวเคลียสเหลื่อมกันเล็กน้อยจึงเหนี่ยวนำให้เกิด dipole moment $\vb{p}$ ขึ้น (จะเรียกว่าอะตอมนี้โดน\emph{โพลาไรซ์}) โดยปกติเมื่อ $\vb{E}$ เล็ก ๆ เราจะประมาณ dipole moment ที่เกิดนี้ได้ว่าแปรผันตรงกับสนาม:
\begin{ieqbox}{Dipole เหนี่ยวนำ}
    \vb{p} = \alpha\vb{E}\label{dipprop}
\end{ieqbox}
จะเรียก $\alpha$ นี้ว่า \emph{สภาพมีขั้วได้ของอะตอม} (atomic polarizability)

สำหรับการปล่อยสนาม $\vb{E}$ นี้ไปบนโมเลกุล การเหนี่ยวนำ dipole จะต่างกันเล็กน้อย เพราะโมเลกุลนี้อาจจะถูกโพ- ลาไรซ์ยากง่ายไม่เท่ากันในแกนที่ต่างกัน เช่นในตัวอย่างง่าย ๆ อย่าง $\mathrm{CO}_2$ ที่โมเลกุลมีรูปร่างเป็นเส้นตรง เมื่อปล่อยสนามผ่านโมเลกุลในทิศเอียงจะต้องคิด dipole moment แยกเป็นสองพจน์:
\[
\vb{p} = \alpha_\perp\vb{E}_\perp+\alpha_\|\vb{E}_\|
\]
แต่ถ้าเป็นโมเลกุลที่ซับซ้อนกว่านี้จะต้องใช้\emph{เทนเซอร์สภาพโพลาไรซ์ได้} (polarizability tensor) $\alpha_{ij}$ ซึ่งเป็นเทนเซอร์สามมิติที่มีแรงก์ $2$ โดยมีความสัมพันธ์ระหว่าง $\vb{E}$, $\vb{p}$, และ $\alpha_{ij}$ ดังนี้:
\begin{eqbox}{Dipole เหนี่ยวนำในโมเลกุล}
    p_i = \alpha_{ij}E_j
\end{eqbox}
หรือก็คือ
\begin{equation}
\begin{rcases}
    &p_x = \alpha_{xx}E_x+\alpha_{xy}E_y+\alpha_{xz}E_z\hspace{5pt}\\
    &p_y = \alpha_{yx}E_x+\alpha_{yy}E_y+\alpha_{yz}E_z\\
    &p_z = \alpha_{zx}E_x+\alpha_{zy}E_y+\alpha_{zz}E_z
\end{rcases}
\end{equation}
(ถ้าเลือกแกนดี ๆ จะทำให้เหลือแค่พจน์ $\alpha_{xx}$, $\alpha_{yy}$, และ $\alpha_{zz}$ ได้)
\subsection{การหมุนของโมเลกุลมีขั้ว}
พิจารณาโมเลกุลน้ำ ($\mathrm{H}_2\mathrm{O}$) รูปร่างของโมเลกุลนี้จะมีออกซิเจนอยู่ตรงกลางที่เชื่อมอยู่กับไฮโดรเจน $2$ อะตอม โดยจะมีมุมบิดไป $105\dg$ การที่โมเลกุลน้ำมีลักษณะแบบนี้จะทำให้ฝั่งหนึ่งของโมเลกุลมีประจุบวกและอีกฝั่งหนึ่งมีประจุลบจึงทำให้โมเลกุลน้ำนี้เป็น dipole อยู่แล้ว (โดยจะเรียกโมเลกุลแบบนี้ว่า\emph{มีขั้ว}) ถ้าโมเลกุลนี้อยู่ในสนามไฟฟ้าสม่ำเสมอ $\vb{E}$ (หรือเปลี่ยนแปลงไม่มาก) แรงลัพธ์ของโมเลกุลจะเป็น $\vb{0}$ ก็จริง แต่ฝั่งบวกจะเกิดแรงกระทำในทิศเดียวกับ $\vb{E}$ ส่วนฝั่งลบจะเกิดแรงในทิศตรงข้าม จึงทำให้เกิดทอร์กบนโมเลกุล ถ้ากำหนดให้ $\vb{d}$ เป็นเวกเตอร์จากจุดศูนย์กลางของฝั่งลบไปยังฝั่งบวก จะหาทอร์กได้ดังนี้:
\begin{align*}
    \vbs{\uptau}&=(\vb{r}_+\times\vb{F}_+)+(\vb{r}_-\times\vb{F}_-)\\
    &=\ab(\frac{\vb{d}}{2}\times(q\vb{E})) + \ab(\frac{-\vb{d}}{2}\times(-q\vb{E}))\\
    &=q\vb{d}\times\vb{E}
\end{align*}
(ซึ่งในสนามไม่สม่ำเสมอก็ยังใช้ได้อยู่เพราะเนื่องจาก $d$ เล็กมากจะได้ว่า $\abs{\Delta\vb{E}}\ll E$ ดังนั้น $\vb{E}_++\vb{E}_-\approx2\vb{E}$)\\
ดังนั้นจะได้ว่า
\begin{ieqbox}{ทอร์กของ Dipole ในสนามไฟฟ้า}
    \vbs{\uptau} = \vb{p}\times\vb{E}
\end{ieqbox}
ก็คือเมื่อนำโมเลกุลมีขั้วนี้ไปไว้ในสนามไฟฟ้า โมเลกุลจะหมุนไปเรื่อย ๆ จนกว่า dipole moment จะมีทิศตรงกับสนาม

แต่ถ้าสนามเปลี่ยนเยอะในช่วงเล็ก ๆ จะเกิดแรงลัพธ์ด้วยทำให้โมเลกุลเคลื่อนที่:
\begin{align*}
    \vb{F}&=q\,\Delta\vb{E}\\
    &\approx q\ab(\vb{d}\cdot\gd)\vb{E}
\end{align*}
เพราะระยะ $d$ เล็กมาก ๆ ดังนั้น
\begin{ieqbox}{แรงลัพธ์ของ Dipole ในสนามไฟฟ้า}
    \vb{F} = \ab(\vb{p}\cdot\gd)\vb{E}
\end{ieqbox}
\subsection{เวกเตอร์โพลาไรเซชัน}
สองหัวข้อด้านต้นเป็นตัวอย่างของการโพลาไรซ์ไดอิเล็กทริก โดยทั้งสองกรณีมีสิ่งที่เหมือนกันก็คือ: ทำให้เกิด dipole เล็ก ๆ จำนวนมากชี้ในทิศเดียวกับสนามไฟฟ้า ซึ่งเราจะนิยาม\emph{โพลาไรเซชัน} $\vb{P}$ คือ:
\begin{defbox}{โพลาไรเซชัน}
\begin{equation}
    \vb{P} \equiv \odv{\vb{p}}{\tau} = \text{\emph{dipole moment ต่อหน่วยปริมาตร}}
\end{equation}
\end{defbox}
จริง ๆ แล้วโพลาไรเซชันนี้ซับซ้อนกว่าสองกรณีที่กล่าวมาและวัตถุที่ถูกโพลาไรซ์สามารถทำให้คงสภาพโพลาไรเซชันนี้ไว้ได้ด้วย เพราะฉะนั้นจากนี้เราจึงจะเลิกสนใจแหล่งกำเนิดของเวกเตอร์โพลาไรเซชันและใช้ตามนิยามไปเลย

\section{สนามไฟฟ้าของวัตถุที่ถูกโพลาไรซ์}
\subsection{Bound Charges}
พิจารณาปริมาตร $\vol$ ที่ถูกโพลาไรซ์ให้มีโพลาไรเซชัน $\vb{P}$ จาก (\ref{dippotential}) จะได้ว่าศักย์ที่ตำแหน่ง $\vb{r}$ จาก dipole ในปริมาตรเล็ก ๆ ณ ตำแหน่ง $\vb{r}'$ เท่ากับ
\[
\odif{V}(\vb{r})=\kem\frac{\odif{\vb{p}}\cdot\vus{\rad}}{\rad^2}=\kem\frac{\vb{P}\odif{\tau'}\cdot\vus{\rad}}{\rad^2}
\]
ดังนั้น
\begin{align*}
    V(\vb{r})&=\kem\int_\vol\frac{\vb{P}\cdot\vus{\rad}}{\rad^2}\odif{\tau'}=\kem\int_\vol\vb{P}\cdot\gd'\ab(\frac{1}{\rad})\odif{\tau'}
\end{align*}
เมื่อ $\gd'$ คือ gradient เทียบพิกัด $\vb{r}'$ ต่อมาใช้ integration by parts จะได้: 
\begin{align*}
    V(\vb{r})&=\kem\ab(\int_\vol\gd'\cdot\ab(\frac{\vb{P}}{\rad})\odif{\tau'}-\int_\vol\ab(\gd'\cdot\vb{P})\ab(\frac{1}{\rad})\odif{\tau'})\\
    &=\kem\oint_{\del\vol}\frac{\vb{P}}{\rad}\cdot\odif{\vb{a}'}+\kem\int_\vol\frac{-\gd'\cdot\vb{P}}{\rad}\odif{\tau'}
\end{align*}
ซึ่งหน้าตาคล้าย ๆ ศักย์ของประจุบนปริมาตรรวมกับประจุในปริมาตร ดังนั้นเราจะนิยาม
\begin{defbox}{ Bound Charges}
    Bound surface charge $\sigma_b$ คือ:
    \begin{equation}
        \sigma_b\equiv\vb{P}\cdot\vu{n}
    \end{equation}
    และ bound volume charge $\rho_b$ คือ:
    \begin{equation}
        \rho_b=-\gd\cdot\vb{P}
    \end{equation}
\end{defbox}
ก็จะได้ว่า:
\begin{eqbox}{ศักย์ของวัตถุที่ถูกโพลาไรซ์}
    V(\vb{r})=\kem\oint_{\del\vol}\frac{\sigma_b}{\rad}\odif{a'}+\kem\int_\vol\frac{\rho_b}{\rad}\odif{\tau'}
\end{eqbox}
โดยจาก (\ref{gdephi}) เราจึงหาสนามได้เช่นกัน

หมายเหตุ: \emph{ไดอิเล็กทริกจริง ๆ ตามในส่วนที่แล้วไม่ได้เป็นเนื้อ dipole บริสุทธิ์ที่ต่อเนื่อง โดยสำหรับสนามและศักย์นอกไดอิเล็กทริกสามารถใช้การประมาณนี้ได้โดยไม่มีปัญหาเพราะระยะ {\normalfont$\rad$} ใหญ่มากเมื่อเทียบกับ $d$ แต่ถ้าเป็นสนามและศักย์ภายในเนื้อตัวนำ ถ้าจะให้การประมาณ dipole แบบต่อเนื่องใช้ได้ จะต้องเป็นศักย์หรือสนาม\underline{เฉลี่ย}ในระดับ macroscopic เท่านั้น (เฉลี่ยในปริมาตรที่มีโมเลกุลมาก ๆ แต่ยังเล็กเมื่อเทียบกับปริมาตรของไดอิเล็กทริกอยู่พอสมควร)}

อีกวิธีหนึ่งที่อาจมีประโยชน์ในการหาศักย์หรือสนามของวัตถุที่ถูกโพลาไรซ์คือการนำวัตถุ $1$ และ $2$ ที่มีความหนาแน่นประจุ $+\rho$ และ $-\rho$ มาวางเหลื่อมกันด้วยระยะเล็ก ๆ $d$ แล้วคำนวณศักย์หรือสนามตามปกติ (ถ้าระบบนี้ง่ายพอ เช่น ทรงกลมที่มีโพลาไรเซชันสม่ำเสมอ)

\section{การกระจัดไฟฟ้า}
\subsection{กฎของ Gauss เมื่อมีไดอิเล็กทริก}
เราสามารถแบ่งส่วนที่ทำให้เกิด $\vb{E}$ ในกรณีที่มีไดอิเล็กทริกออกเป็นสองส่วนคือส่วนที่มาจาก bound charge และส่วนที่ไม่ได้มาจากโพลาไรเซชัน (เรียกว่า \emph{free charge}) หรือก็คือ
\begin{align*}
    \rho&=\rho_b+\rho_f\\
    \gd\cdot(\eps_0\vb{E})&=-\gd\cdot\vb{P}+\rho_f
\end{align*}
ดังนั้นถ้าเรานิยาม
\begin{defbox}{การกระจัดไฟฟ้า}
    \emph{การกระจัดไฟฟ้า} (\emph{electric displacement}: $\vb{D}$) นิยามดังนี้:
    \begin{equation}
        \vb{D}\equiv\eps_0\vb{E}+\vb{P}
    \end{equation}
\end{defbox}
ก็จะได้ว่า
\begin{ieqbox}{กฎของ Gauss สำหรับระบบที่มีไดอิเล็กทริก}
    \gd\cdot\vb{D}=\rho_f\qq{และ}\oint\vb{D}\cdot\odif{\vb{a}}=Q_{f\,\txt{enc}}\label{gaussd}
\end{ieqbox}
เวกเตอร์การกระจัดไฟฟ้านี้มีสมบัติคล้าย ๆ $\vb{E}$ แต่ต้องระวังเพราะสนาม $\vb{E}$ ที่หาได้จากเพียง $\rho$ (ด้วยกฎของ Gauss) เป็นเพราะว่ายังมีอีกเงื่อนไขที่ $\gd\times\vb{E}=\vb{0}$ ด้วย แต่ในกรณีของการกระจัดไฟฟ้า
\begin{equation}
\gd\times\vb{D}=\gd\times\eps_0\vb{E}+\gd\times\vb{P}=\gd\times\vb{P}\label{curld}
\end{equation}
ไม่จำเป็นต้องเป็น $\vb{0}$ ดังนั้น $\vb{D}$ จึงไม่ได้กำหนดโดยเพียง $\rho_f$
\subsection{รอยต่อแผ่นประจุสำหรับการกระจัดไฟฟ้า}
ต่อมาเช่นเดียวกับ $\vb{E}$ และ $V$ เรามาดูสมบัติของ $\vb{D}$ ในบริเวณแผ่นประจุบาง ๆ ที่มีความหนาแน่นประจุเชิงพื้นที่ $\sigma_f$:
\begin{enumerate}
    \item โดย (\ref{gaussd}) จะได้ว่า
    \begin{equation}
        D_\txt{above}^\perp - D_\txt{below}^\perp = \sigma_f
    \end{equation}
    \item โดย (\ref{curld}) จะได้ว่า
    \begin{equation}
        D_\txt{above}^\|-D_\txt{below}^\|=P_\txt{above}^\|-P_\txt{below}^\|
    \end{equation}
\end{enumerate}
\section{ไดอิเล็กทริกเชิงเส้น}
\subsection{สภาพอ่อนไหว สภาพยอม และค่าคงที่ไดอิเล็กทริก}
เราสามารถประมาณเวกเตอร์โพไรเซชันในไดอิเล็กทริกได้คล้ายกับ (\ref{dipprop}) ดังนี้:
\begin{ieqbox}{ไดอิเล็กทริกเชิงเส้น}
    \vb{P}=\eps_0\chi_e\vb{E}
\end{ieqbox}
หมายเหตุ: \emph{$\vb{E}$ ในที่นี้คือสนาม\underline{ทั้งหมด} ดังนั้นสมการนี้ไม่ได้ใช้ง่ายอย่างที่คิด เพราะการโพลาไรซ์ด้วยสนามภายนอก $\vb{E}^\txt{ext}$ จะทำให้เกิดสนามมาเพิ่มจาก $\vb{P}$ ที่เกิดขึ้นอีกที วนไปวนมาเรื่อย ๆ วิธีที่ง่ายที่สุดในการคำนวณก็คือควรพิจารณา $\vb{D}$ ก่อนและใช้กฎของ Gauss}

โดยเราจะเรียกไดอิเล็กทริกที่เป็นไปตามสมการด้านบนว่า\emph{ไดอิเล็กทริกเชิงเส้น} และเราจะเรียก $\chi_e$ ว่า\emph{สภาพอ่อนไหวทางไฟฟ้า} (\emph{electric susceptibility}) ของไดอิเล็กทริกนั้น ๆ ต่อมาพิจารณา
\[
\vb{D}=\eps_0\vb{E}+\vb{P}=\eps_0\ab(1+\chi_e)\vb{E}
\]
จึงได้ว่า $\vb{D}\propto\vb{E}$ ด้วย เราจึงนิยาม\emph{สภาพยอมทางไฟฟ้า} (\emph{elctric permittivity}) ว่า
\begin{defbox}{สภาพยอมทางไฟฟ้า}
\begin{equation}
    \eps\equiv\eps_0\ab(1+\chi_e)
\end{equation}
\end{defbox}
ก็จะได้ว่า
\begin{equation}
    \vb{D}=\eps\vb{E}
\end{equation}
และนิยาม\emph{สภาพยอมสัมพัทธ์}หรือ\emph{ค่าคงที่ไดอิเล็กทริก}ว่า
\begin{defbox}{ค่าคงที่ไดอิเล็กทริก}
\begin{equation}
    \eps_r\equiv 1+\chi_e = \frac{\eps}{\eps_0}
\end{equation}
\end{defbox}
พิจารณาภายในบริเวณที่มี $\chi_e$ คงที่ จะได้ว่า
\[
\gd\cdot\vb{D}=\rho_f\qq{และ}\gd\times\vb{D}=\vb{0}
\]
โดย Helmholtz's theorem จึงได้ว่า
\begin{equation}
    \vb{D}=\eps_0\vb{E}_\txt{vac}
\end{equation}
เมื่อ $\vb{E}_\txt{vac}$ คือสนามไฟฟ้าเมื่อระบบอยู่ในสุญญากาศ ก็จะได้
\begin{eqbox}{สภาพยอมทางไฟฟ้าในไดอิเล็กทริกเชิงเส้น}
    \vb{E}=\frac{1}{\eps}\vb{D}=\frac{1}{\eps_r}\vb{E}_\txt{vac}
\end{eqbox}
ซึ่งเปรียบเสมือนการเปลี่ยนค่าจาก $\eps_0$ เป็น $\eps$ ในสมการต่าง ๆ คล้าย ๆ เป็นการ ``ต้าน" สนาม $\vb{E}$ ให้มีค่าลดลง

ไดอิเล็กทริกเชิงเส้นด้านบนไม่ได้เป็นไดอิเล็กทริกเชิงเส้นแบบ ``ทั่วไป" จริง ๆ แต่จะเรียกว่าเป็น \emph{isotropic linear dielectric} แต่ถ้าไม่ isotropic ไดอิเล็กทริกอาจถูกโพลาไรซ์ได้ยากง่ายไม่เท่ากันในแต่ละทิศจึงทำให้สภาพอ่อนไหวทางไฟฟ้าจะถูกอธิบายด้วยเทนเซอร์:
\begin{eqbox}{เทนเซอร์สภาพอ่อนไหวทางไฟฟ้า}
    P_i=\eps_0\chi_{e,ij}E_j
\end{eqbox}
หรือก็คือ
\begin{equation}
\begin{rcases}
    &P_x = \eps_0(\chi_{e,xx}E_x+\chi_{e,xy}E_y+\chi_{e,xz}E_z)\hspace{5pt}\\
    &P_y = \eps_0(\chi_{e,yx}E_x+\chi_{e,yy}E_y+\chi_{e,yz}E_z)\\
    &P_z = \eps_0(\chi_{e,zx}E_x+\chi_{e,zy}E_y+\chi_{e,zz}E_z)
\end{rcases}
\end{equation}
\subsection{ปัญหาสภาวะขอบเขตเกี่ยวกับไดอิเล็กทริกเชิงเส้น}
เนื่องจาก
\[
\rho_b=-\gd\cdot\vb{P}=-\gd\cdot\ab(\eps_0\frac{\chi_e}{\eps}\vb{D})=(\cst)\rho_f
\]
ดังนั้นในบริเวณที่ไม่มีประจุอิสระ จะได้ว่า $\rho=\rho_b+\rho_f=0$ ทำให้สามารถใช้สมการ Laplace แก้หา $V$ ได้โดยวิธีจากบทที่แล้ว โดยมีสภาวะขอบเขตดังนี้ (พิสูจน์โดย (\ref{gaussd})):
\begin{lawbox}{สภาวะขอบเขตของรอยต่อไดอิเล็กทริก}
    บนแผ่นประจุที่มีความหนาแน่นของประจุอิสระเชิงพื้นที่ $\sigma_f$ จะได้ว่า
\begin{equation}
    \eps_\txt{above}E^\perp_\txt{above}-\eps_\txt{below}E^\perp_\txt{below}=\sigma_f\label{dbound1}
\end{equation}
หรือ
\begin{equation}
    \eps_\txt{above}\pdv{V_\txt{above}}{n}-\eps_\txt{below}\pdv{V_\txt{below}}{n}=-\sigma_f\label{dbound2}
\end{equation}
เมื่อ $\vu{n}$ คือเวกเตอร์หนึ่งหน่วยที่ตั้งฉากกับแผ่นประจุที่ชี้จากด้านล่างไปด้านบน\\
และสำหรับ $V$ จะต่อเนื่องเช่นเคย:
\begin{equation}
    V_\txt{above}=V_\txt{below}
\end{equation}
\end{lawbox}
\begin{corbox}{ตัวอย่าง}
    ทรงกลมไดอิเล็กทริกเชิงเส้นรัศมี $R$ ที่มีค่าคงที่ไดอิเล็กทริก $\eps_r$ ถูกวางไว้ที่จุด $(0,0,0)$ โดยมีสนามไฟฟ้าสม่ำเสมอ (เมื่อไม่รวมสนามจากไดอิเล็กทริก) $\vb{E}_0$ ใหลผ่านในทิศ $+z$ จงหาสนามไฟฟ้าภายในไดอิเล็กทริก
\end{corbox}
\begin{soln}
เห็นชัดว่าระบบนี้ในพิกัดทรงกลมจะสมมาตรแบบ azimuth ดังนั้นใช้คำตอบของสมการ Laplace จาก (\ref{sphere1}) และ (\ref{sphere2}) ได้ว่าข้างในไดอิเล็กทริก ($r<R$):
\begin{equation}
    V(r,\theta)=\sum_{l=0}^\infty A_lr^l\,P_l(\cos\theta)\tag{$\star$1}\label{exdi1}
\end{equation}
ข้างนอกไดอิเล็กทริกจะต้องมี $V(r,\theta)$ เมื่อ $r\to\infty$ เป็น
\[
V(r,\theta)\approx -E_0r\cos\theta
\]
ก็จะได้ว่าที่ $r>R$:
\begin{equation}
    V(r,\theta)=-E_0r\cos\theta+\sum_{l=0}^\infty \frac{B_l}{r^{l+1}}P_l(\cos\theta)\tag{$\star$2}\label{exdi2}
\end{equation}
เนื่องจาก $V$ ต้องต่อเนื่องที่ $r=R$ จาก (\ref{exdi1}) และ (\ref{exdi2}) จะได้ว่า
\begin{alignat*}{2}
    A_1R&=-E_0R+\dfrac{B_1}{R^2}&\qq{เมื่อ $l=1$}\\
    A_lR^l&=\dfrac{B_l}{R^{l+1}}&\qq{เมื่อ $l\neq1$}
\end{alignat*}
ดังนั้น $A_l=B_l=0$ สำหรับทุก $l\neq 1$ ก็จะได้
\[
V(r,\theta)=\begin{cases}
    A_1r\cos\theta&\qq{เมื่อ $r<R$}\\
    -E_0r\cos\theta+\dfrac{(A_1+E_0)R^3}{r^2}\cos\theta&\qq{เมื่อ $r>R$}
\end{cases}
\]
ต่อมาใช้ (\ref{dbound2}) จะแก้หา $A_1$ ได้
\[
A_1=\frac{-3E_0}{2+\eps_r}
\]
ก็จะได้ $V$ เมื่อ $r<R$:
\begin{align*}
    V(r,\theta)&=-\frac{3}{2+\eps_r}E_0r\cos\theta\\
    V(x,y,z)&=-\frac{3}{2+\eps_r}E_0z
\end{align*}
ดังนั้นก็จะได้ $\vb{E}_\txt{in}=\dfrac{3}{2+\eps_r}\vb{E}_0$
\end{soln}
\subsection{พลังงานในระบบที่มีไดอิเล็กทริกเชิงเส้น}
เราสามารถหาพลังงานของระบบไดอิเล็กทริกโดยการ ``ประกอบ" ระบบของประจุอิสระ $\rho_f$ ทีละนิด แล้วปล่อยให้ไดอิเล็กทริกเกิดการโพลาไรซ์ก่อนที่จะประกอบต่อไป งานที่ต้องใช้บนประจุ $\Delta \rho_f$ ในการนำมาประกอบจะเท่ากับ
\[
\Delta U=\int(\Delta\rho_f)V\odif{\tau}
\]
แต่ $\gd\cdot\vb{D}=\rho_f$ ดังนั้น $\Delta\rho_f=\gd\cdot(\Delta\vb{D})$ นำไปแทนแล้วใช้ integration by parts และ Stokes' theorem จะได้ว่า
\begin{align*}
    \Delta U&=\int\ab\big(\gd\cdot(\Delta\vb{D}))V\odif{\tau}\\
    &=\int\gd\cdot(V\,\Delta\vb{D})\odif{\tau}+\int\Delta\vb{D}\cdot\vb{E}\odif{\tau}\\
    &=\cancel{\oint V\,\Delta\vb{D}\cdot\odif{\vb{a}}}+\int\Delta\vb{D}\cdot\vb{E}\odif{\tau}\\
    &=\int\Delta\vb{D}\cdot\vb{E}\odif{\tau}
\end{align*}
ต่อมาพิจารณา
\[
\Delta\ab(\vb{D}\cdot\vb{E})=\eps\,\Delta\ab(E^2)=2\eps E\,\Delta E=2\,\Delta\vb{D}\cdot\vb{E}
\]
ก็จะได้ว่า
\[
\Delta U=\frac{1}{2}\int\Delta\ab(\vb{D}\cdot\vb{E})\odif{\tau}
\]
หรือก็คือ
\begin{ieqbox}{พลังงานจากสนามไฟฟ้าและไดอิเล็กทริกเชิงเส้น}
    U=\int u(\vb{r})\odif{\tau}\qq{เมื่อ} u(\vb{r})=\frac{1}{2}\ab\Big(\vb{D}(\vb{r})\cdot\vb{E}(\vb{r}))\label{edensitydi}
\end{ieqbox}
หมายเหตุ: \emph{สังเกตว่า (\ref{edensitydi}) $\geq$ (\ref{energydensity}) เหตุผลเป็นเพราะว่า (\ref{energydensity}) จะเป็นพลังงานเนื่องจากสนามไฟฟ้าโดยตรง ไม่รวมพลังงานในการ ``แยก" ขั้วของไดอิเล็กทริกในการโพลาไรซ์ (อาจมองเหมือนเป็นสปริงที่เชื่อมขั้วทั้งสองเข้าด้วยกัน) ดังนั้นก็จะได้อีกว่าพลังงานภายในของ ``สปริง" นี้เท่ากับ $\int \vb{D}\cdot\vb{E}\odif{\tau} - \frac{\eps_0}{2}\int E^2\odif{\tau}$} 
\subsection{แรงบนไดอิเล็กทริกเชิงเส้น}
พิจารณาไดอิเล็กทริกที่ขั้นในตัวเก็บประจุแผ่นตัวนำคู่ขนานกว้าง $w$ ยาว $l$ หน้า $d$ (ให้แนวยาวขนานกับแกน $x$ และตัวเก็บประจุนี้ชิดกับระนาบ $yz$) โดยที่ไดอิเล็กทริกเหลื่อมกับตัวเก็บประจุไประยะ $+x$ ถ้าดังไดอิเล็กทริกออกมาอีก $\odif{x}$ จะได้ว่างานที่กระทำ:
\[
\odif{U}=\odif{W}=F_\txt{ext}\odif{x}
\]
ดังนั้นแรงที่สนามกระทำเท่ากับ
\begin{equation}
    F=-F_\txt{ext}=-\odv{U}{x}\tag{$\blacklozenge$1}\label{forcedi}
\end{equation}
พิจารณาความจุไฟฟ้ารวมของตัวเก็บประจุที่มีระยะเหลื่อม $x$ ใด ๆ:
\begin{equation}
C=C_1+C_2=\frac{wx}{d}\eps_0+\frac{w(l-x)}{d}\eps_r\eps_0=\frac{\eps_0w}{d}\ab\big(\eps_rl-\chi_ex)\tag{$\blacklozenge$2}\label{forcedi2}
\end{equation}
จะได้พลังงานสะสมในตัวเก็บประจุที่มีระยะเหลื่อม $x$ ใด ๆ เท่ากับ
\[
U=\frac{1}{2}\frac{Q^2}{C}
\]
ดังนั้น
\[
\odif{U}=-\frac{1}{2}\frac{Q^2}{C^2}\odif{C}=-\frac{1}{2}V^2\odif{C}\overset{\text{(\ref{forcedi2})}}{=}\frac{1}{2}V^2\frac{\eps_0\chi_ew}{d}\odif{x}
\]
นำกลับไปแทนใน (\ref{forcedi}) จะได้ว่า
\begin{eqbox}{แรงบนไดอิเล็กทริกระหว่างแผ่นตัวนำ}
    F=-\frac{\eps_0\chi_ew}{2d}V^2
\end{eqbox}
หมายเหตุ: \emph{สังเกตว่าเมื่อ $x=0$ ไม่ได้ทำให้ $F=0$ เพราะการใช้ $U$ เป็นค่านั้นเป็นการประมาณสำหรับ $x$ ที่มีค่ามาก ๆ}